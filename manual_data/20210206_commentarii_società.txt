La cosa orrenda non è che il 90% delle persone discuta solo di pettegolezzi e di infamie, ma che il 10% discuta di arte, filosofia, scienza e politica mondiale, perché questi temi sono dei lussi che quel 10% non si può permettere, e quando se ne accorgerà vorrà mettere le bombe.
La massa vive per procura attraverso calciatori e veline il culmine delle materialità, diamanti ed orgasmi, mentre gli istruiti vivono per procura degli esperti il culmine del potere, la parola che cambia il mondo. Le due categorie si fanno pena a vicenda.
L'individuo che non ha delle aspirazioni volgari si trova nella stessa ridicola e grottesca posizione di chi sogna i macchinoni e le puttane: è condannato alla frustrazione perché indotto ad aspirare all'autorità globale. L'autorità locale, rifugio dei mediocri, non esiste più.
Così, chiunque abbia qualche idea rinuncia da subito a proporla nel suo ambiente e mira al livello più alto, che è già occupato da granitiche camorre ben consapevoli del problema. Così i livelli inferiori si svuotano pure delle modeste intelligenze e restano preda della canaglia.
La discussione politica, scientifica, artistica globale implica la distruzione di queste discussioni ai livelli inferiori, l'impoverimento costante della discussione civile. Non a caso le amministrazioni e accademie locali diventano semplici covi di cricche e familiari.
La maggior parte dei twitteristi che analizzano e commentano le mosse di Draghi non sanno nemmeno come si chiama il sindaco del loro paese. Tra migliaia di teorici dell'economia 4.0 forse non ce n'è uno che abbia un minimo di autorità nella sua famiglia.
Un tratto del c.d. analfabetismo funzionale è l'incapacità di pensare al di fuori della propria esperienza personale: il contrario, e cioè l'incapacità di vivere un'esperienza personale, affligge ormai la maggior parte dei presidenti del consiglio, guru e premi nobel di internet.
E anche: l'autorità (politica, scientifica) superiore stila programmi sottili e lungimiranti che devono essere eseguiti da autorità locali cieche e corrotte, perché tutti quelli con qualche idea sono entrati nel livello superiore o cercano inutilmente di entrarci: l'esito è zero.
Ovviamente anche in campo intellettuale, come negli altri, la "classe media" si riduce e restano un piccolo vertice, un'enorme base di cretini e una crescente massa di frustrati, pronti a qualsiasi avventura e quindi in pratica a qualsiasi "novità" aka impostura intellettuale.
[20210206][Twitter]