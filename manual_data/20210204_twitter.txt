Capitalismo straccione ("ti pago in visibilità") vs Compagnismo2.0 ("ti pago a diritti"). Notare: sia "visibilità" che "diritti" sono semplicemente sinonimi di "vantaggio economico difficilmente calcolabile" e quindi adattissimi per organizzare truffe, scommesse, pseudoideologie.
A pensarci Zingaretti meriterebbe un plauso. È riuscito a stare al governo affrontando con scandalosa imprevidenza un'epidemia che ha provocato 90mila morti e -9% di pil e non ha perso nemmeno voti, o comunque pochi. Certo i 5s pagliacciando ogni giorno una mano gliel'hanno data.
Si può stare sicuri che Draghi (o chiunque altro, se è per questo) non riuscirà ad eliminare il reddito dei 5s o quota100: ci sarebbero 2-3 milioni di persone a protestare fino alla morte, abbastanza per sostenere in eterno vari partiti. Come la droga, il problema è non iniziare.
Va pure detto che Mattarella per il solo fatto che è presidente non vuol dire che le imbrocca tutte. Ha fatto l'appello ai costruttori, e non sono accorsi: ha mandato Fico, e niente. Non diciamo che è colpa sua, però osannarlo sempre...
L'idea di Draghi che non bisogna sprecare risorse per imprese di fatto già fallite è ovviamente giusta, ma il tragico è che se fosse stata applicata a livello di paesi l'Italia non avrebbe dovuto ricevere finanziamenti. Quindi uno stato fallito selezionerà chi è fallito e chi no.
E in fondo è lo stesso discorso del reddito di cittadinanza: sai benissimo che non puoi toglierlo perché hai già creato troppa gente che ne dipende: come non puoi lasciar fallire tutte le imprese decotte. Allora cosa puoi fare? In un anno magari? Noi francamente non lo sappiamo.
In realtà forse l'unica cosa che Draghi potrebbe fare è convincere gli Italiani a cacare i soldi che tengono nascosti e ad investirli in Italia, su gente giovane e capace. Questo sarebbe davvero un miracolo, altro che cavare sangue dalle rape.
Tutti si complimentano con l'odiato Renzi perché è abile nei giochi, nelle scommesse e negli sgambetti, cioè tutto ciò che gli italiani chiamano cattiva politica e ammirano IN QUANTO cattiva politica. Nessuno ricorda quel che ha fatto quando governava, essendo ben poco. Avanti!
Con la tipica lungimiranza dell'odio, a dicembre Travaglio aveva già capito che si preparava Draghi e quindi si accaniva a definire l'ipotesi inverosimile e ignota all'interessato. Perché non è che italiani non sanno prevedere: è che pensano di poter cambiare le cose negandole.
